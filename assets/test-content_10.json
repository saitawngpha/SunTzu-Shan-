{
    "title": "ပွင်ႈသိပ်း (ပိုၼ်ႉတီႈၼႃႈလိၼ်)",
    "content": "သုၼ်းၸိုဝ်ႇမွၵ်ႇဝႃႈ…
	ၼႃႈလိၼ်ၸႅၵ်ႇလႆႈပဵၼ် 6 ပိူင်။ ပိုၼ်ႉတီႈငၢႆႈၸႂ်၊ ပိုၼ်ႉတီႈၼူၵ်ႇၼဵဝ်။ ပိုၼ်ႉတီႈၶွင်ႉၶမ်၊ ပိုၼ်ႉတီႈလဵၵ်ႉၵႅပ်ႈ၊ ပိုၼ်ႉတီႈသုင်ၸၼ်း လႄႈ ပိုၼ်ႉတီႈႁၢင်ႇၵႆ။
	ႁဝ်းၵႂႃႇၵႃေႈလႆႈ မၼ်းၵႂႃႇၵေႃႈလႆႈ ႁဵၵ်ႈဝႃႈငၢႆႈၸႂ်။ ပိုၼ်ႉတီႈငၢႆႈၸႂ်ၼႆႉ တၵ်းယိုတ်းတီႈသုင် ပိုတ်ႇပၢင်ႇလူင်ႉ ၸႅင်ႈဢွၼ်တၢင်းၵွၼ်ႇသေ ႁၵ်ႉသႃဝဵၼ်ႈတၢင်းၶဝ်ႈၼမ်ႉတၢင်းၵိၼ်။ တိုၵ်းတၵ်းပေႉလႆႈ။
	ဢွၵ်ႇၵႂႃႇငၢႆႈ ၶဝ်ႈၶိုၼ်းသမ်ႉယၢပ်ႇ ႁၵ်ႈဝႃႈၼူင်ႇၼဵဝ်ႇ။ ပိုၼ်ႉတီႈၼူင်ႇၼဵဝ်ႇမိူၼ်ၼႆ ပေႃးၽူႈၶဵၼ်ဢမ်ႇတၼ်း ႁႅၼ်းတူဝ် ဢွၵ်ႇတိုၵ်းပေႉလႆႈ။ ၵူၺ်းၵႃႈပေႃးၽူႈၶဵၼ်တၼ်းႁူႉတူဝ်လႄႈ တိုၵ်းဢမ်ႇပေႉမၼ်းၸိုင် တေႁူၼ်ဝၢႆႇထွႆမိူဝ်း ယၢပ်ႇ၊ တေပဵၼ်ၽွၼ်းၸႃႉလူင်။
	ႁဝ်းဢွၵ်ႇတိုၵ်းဢွၼ်တၢင်းဢမ်ႇလီ၊ ၽူႈၶဵၼ်ဢွၵ်ႇတိုၵ်းဢွၼ်တၢင်းၵေႃႈဢမ်ႇလီ ႁဵၵ်ႈဝႃႈၶွင်ႉၶမ်။ ပိုၼ်ႉတီႈ ၶွင်ႉၶမ်မိူၼ်ၼႆ ပဵၵ်ႉဝႃႈၽူႈၶဵၼ်ဢွႆႇယိူဝ်ႇလီပၼ်ႁဝ်း ႁဝ်းဢမ်ႇလီဢွၵ်ႇတိုၵ်း။ တႃႉၵႅင်ႈထွႆႁူၺ်းၽူႈၶဵၼ်မႃး။ ပေႃး ဢွၵ်ႇတိုၵ်းမႃးၶိုင်ႈၼိုင်ႈ ၸင်ႇၶိုၼ်းဝၢႆႇၶဝ်ႈတိုၵ်း တေပဵၼ်ၽွၼ်းလီလူင်။
	ပိုၼ်ႉတီႈလဵၵ်ႉၵႅပ်ႈ ၼႆႉ ႁဝ်းလီယိုတ်းလႆႈဢွၼ်တၢင်းၵွၼ်ႇသေ ဝၢင်းႁႅင်းၼႅၼ်ႈၼႃပႂ်ႉပိူၼ်ႈ။ ပေႃးၽူႈၶဵၼ် ယိုတ်းလႆႈၵွၼ်ႇသေ ဝၢင်းႁႅင်းၼႅၼ်ႈၼႃပႂ်ႉထႃႈၸိုင် ယႃႇၶဝ်ႈတိုၵ်း။ ပေႃႈႁႅင်းမၼ်းလဵၵ်ႉဢေႇမဝ်မၢင် ၸင်ႇၶဝ်ႈတိုၵ်း။
	ပိုၼ်ႉတီႈသုင်ၸၼ်း ႁဝ်းလီယိုတ်းဢွၼ်တၢင်းၵွၼ်ႇသေ လိူၵ်ႈတီႈသုင်ပိုတ်ႇပၢင်ႇယဝ်ႉ ပႂ်ႉထႃႈပိူၼ်ႈ။ ပေႃးၽူႈ ၶဵၼ်ယိုတ်းလႆႈၵွၼ်ႇႁႂ်ႈထွႆသေ ႁူၺ်းမၼ်းဢွၵ်ႇမႃး။
	ပေႃးၽူႈၶဵၼ်ယူႇပိုၼ်ႉတီႈႁၢင်ႇၵႆ ႁႅင်းသွင်ၽၢႆၵေႃႈ ၵမ်ႉၵိုင်ႇၵၢင် တၵ်းယၢပ်ႇတွၼ်ႈတႃႇတိုၵ်း။ တိုၵ်းၵေႃႈတေ ဢမ်ႇပဵၼ်ၽွၼ်းလီတေႃႇႁဝ်း။
	ႁူၵ်းပိူင်ၼႆႉ ပဵၼ်လၵ်းၵၢၼ်ၵဵဝ်ႇလူၺ်ႈၵၢၼ် ၸႂ်ႉတိုဝ်းပိုၼ်ႉတီႈၼႃႈလိၼ်။ ပဵၼ်ၼႃႈတိႈ(ပုၼ်ႈၽွၼ်း)လမ်ႇ လွင်ႈတႃႇ ၽူႈၵွၼ်းသိုၵ်းလဵပ်ႈႁဵၼ်းၼပ်ႉသွၼ်ႇ။
	လွင်ႈၵၢၼ်ႉၶွင်တပ်ႉသိုၵ်းၼႆႉ မၢင်ၸိူဝ်းဢမ်ႇၸႂ်ႈယွၼ်ႉၾႃႉၽူၼ်ၵိူတ်ႇပဵၼ်၊ ၸၢင်ႈပဵၼ်ယွၼ်ႉတၢင်းၽိတ်း ၽူႈၵွၼ်းတပ်ႉ။ တၢင်းၽိတ်း 6 ပိူင်ၸမ်း ပၢႆႈၼီ၊ ယွၼ်ႇယၢၼ်း၊ သဝ်ႈမွင်၊ လူမ်ႉပင်း၊ၼွၵ်ႈပၵ်းၼွၵ်ႈပိူင် လႄႈ လုလႅဝ်။
o	ႁႅင်းၵမ်ႉၵိုင်ႇၵၢင် ဢဝ်ၼိုင်ႈဝ်ႈၵႂႃႇတိုၵ်းသိပ်းပိူၼ်ႈ ႁူႉၵိူတ်ႇပဵၼ် ပၢႆႈၼီ။
o	ၵူၼ်းသိုၵ်းၵႅၼ်ႇၶႅင် ၶုၼ်ႁၼ်ၶုၼ်သိုၵ်းဢွၼ်ႇဢႄး ႁူႉၵိူတ်ႇပဵၼ် ယွၼ်ႇယၢၼ်း(ယုပ်းယၢၼ်ႈ)။
o	ၶုၼ်ႁၢၼ် ၶုၼ်သိုၵ်းၵႅၼ်ႇၶႅင် ၵူၼ်းသိုၵ်းဢွၼ်ႇဢႄး ႁူႉၵိူတ်ႇပဵၼ် သဝ်ႈမွင်။
o	ၶုၼ်ႁၢၼ်ၶုၼ်သိုၵ်း ၸႂ်လမ်သႆႈၵမ်ႇ ထူပ်းၽူႈၶဵၼ် ၽူႈၵွၼ်းတပ်ႉပႆႇတၼ်းဢွၵ်ႇၵႂၢမ်းသင်ႇၵေႃႈ ဢွၵ်ႇတိုၵ်းႁင်းၵူၺ်း ႁူႉၵိူတ်ႇပဵၼ် လူမ်ႉပင်း။
o	ၽူႈၵွၼ်းတပ်ႉဢွၼ်ႇဢႄး ဢမ်ႇမီးတၢင်းၶဵင်ႈၶႅင်၊ ၵႂၢမ်းသင်ႇဢမ်ႇတႅၵ်ႇလႅင်း၊ ၶိုၼ်ႁၢၼ်ၶုၼ်သိုၵ်း ဢမ်ႇႁူႉၼႃႈတီႈ(ပုၼ်ႈၽွၼ်း) တူဝ်ၵဝ်ႇ၊ ၸတ်းဢဵၼ်ႁႅင်း ဢမ်ႇတူၵ်းတီႈ တူၵ်းတၢင်း ႁူႉၵိူတ်ႇပဵၼ် ၼွၵ်ႈပၵ်းၼွၵ်ႈပိူင်။
o	ၽူႈၵွၼ်းတပ်ႉ ဢမ်ႇမေႃလၢမ်းၶၢတ်ႈ ၽူႈတိုၵ်းၶႅင် ဢမ်ႇလိူၵ်ႈၶႅင်ဝႆႉတႅဝ်းၼႃႈ ႁူႉတၵ်းၵိူတ်ႇပဵၼ် လုလႅဝ်။
	ႁူၵ်းပိူင်ၼႆႉ ပဵၼ်သဵၼ်တၢင်းလွင်ႈၵၢၼ်ႉ တပ်ႉသိုၵ်း၊ ပဵၼ်ၼႃႈတီႈ(ပုၼ်ႈၽွၼ်း) လမ်ႇလွင်ႈတႃႇ ၽူႈၵွၼ်း သိုၵ်းၶဝ်လဵပ်ႈႁဵၼ်းၼပ်ႉသွၼ်ႇ။
	သၽဝတိုၼ်းလၢင်းၼႃႈလိၼ် ပဵၼ်သိင်ႇၸွႆႈၵၢၼ်သိုၵ်း။ ၵူၺ်းၵႃႈ ၵၢၼ်လၢမ်းၶၢတ်ႈၽူႈၶဵၼ် ၵမ်ၵုမ်းဢဵၼ် ႁႅင်းလႄႈ ၼပ်ႉသွၼ်ႇပၼ်ႁႃၽေးၶဵၼ်(ႁိုဝ်) ၸမ်ၵႆၼၼ်ႉ ပဵၼ်ၼမ်ႉၵတ်ႉၽူႈၵွၼ်းတပ်ႉ။ ၽူႈႁူႉလွင်ႈၸိူဝ်းၼႆႉ ဢွၵ်ႇတိုၵ်းၵေႃႈ တၵ်းပေႉ။ ၽူႈဢမ်ႇႁူႉလွင်ႈၸိူဝ်းၼႆႉ ဢွၵ်ႇတိုၵ်းၵေႃႈတၵ်းၵၢၼ်ႉ။
	ၸင်ႇဝႃႈ ပေႃးတိုၵ်းတၵ်းတေပေႉယူႇၸိုင် ၶုၼ်မိူင်းႁၢမ်ႈယူႇၵေႃႈ တၵ်းလီတိုၵ်း။ ပေႃးတိုၵ်းဢမ်ႇပေႉလႆႈ ၼၼ်ႉတႄႉ ပဵၵ်ႉဝႃႈၶုၼ်မိူင်းသင်ႇ တိုၵ်းၵေႃႈ ဢမ်ႇတၢပ်ႈတိုၵ်း။
	ၸင်ႇဝႃႈ ႁုၵ်ႉတိုၵ်းလူၺ်ႈ ၸႂ်ဢမ်ႇၸပ်းပႅၼ်းႁႃၸိုဝ်ႈသဵင်၊ ထွႆသိုၵ်းလူၺ်ႈ ဢမ်ႇငိူင်ႉဝႄႈ တၢမ်ႇတၢင်းၽိတ်း ၵူၺ်းဝူၼ်ႉၶွပ်ႈတႃႇၵႅတ်ႇၶႄၵူၼ်းမိူင်းသေ ႁပ်ႉၸႂ်ႉႁပ်ႉသွႆၶုၼ်မိူင်းတူဝ်ၵဝ်ႇၼၼ်ႉ ပဵၼ်သႅင်ၵိုင်ႇမိူင်းတႄႉတႄႉ။
	သႂ်ႇၸႂ်ၼိူဝ်သိုၵ်း မိူၼ်လုၵ်ႈလႅင်တူဝ်ၵဝ်ႇ ၶဝ်တေၽႃႇႁူၺ်ႈလိုၵ်ႉသုတ်းသၼ်တၢမ်( ၸွမ်းလင်)ၸဝ်ႈ။ သႂ်ႇၸႂ် ၼိူဝ်ၶဝ်မိူၼ်ႈႁၵ်ႉတူဝ်ၵဝ်ႇၶဝ်တေ ႁူမ်ႈတုၵ်ႉႁူမ်ႈတၢႆၸွမ်းၸဝ်ႈ။ ၵူၺ်းၵႃႈ ဢွမ်ႈတွမ်းယူႇ ၸႂ်ႉဢမ်ႇလႆႈ၊ ႁၵ်ႉယူႇ သင်ႇ ဢမ်ႇလႆႈ၊ ၽိတ်းယူႇ ၵုမ်းဢမ်ႇလႆႈၸိုင် သိုၵ်းၸိူဝ်းၼႆႉ ပဵၼ်လုၵ်ႈဢွၼ်ႇတိုဝ်တၼ် ပေႃႈသင်ႇမႄႈသွၼ်ဢမ်ႇလႆႈ ဢမ်ႇၸၢင်ႈၸႂ်ႉၵၢၼ်တီႈလႂ်။ 
	ႁူႉဝႃႈသိုၵ်းႁဝ်းတိုၵ်းလႆႈ ၵူၺ်းဢမ်ႇႁူႉဝႃႈ ၽူႈၶဵၼ်ပႆႇတိုၵ်းလႆႈၼႆႉ ပေႉၶိုင်ႈတၢင်း။ ႁူႉဝႃႈၽူႈၶဵၼ်တိုၵ်း လႆႈယဝ်ႉ ၵူၺ်းဢမ်ႇႁူႉဝႃႈ သိုၵ်းႁဝ်းယင်းပႆႇတိုၵ်းလႆႈၼႆၵေႃႈ ပေႉၶိုင်ႈတၢင်း။ ႁူႉဝႃႈၽူႈၶဵၼ်တိုၵ်းလႆႈ ၵူၺ်းဢမ်ႇႁူႉ ဝႃႈပိုၼ်ႉတီႈၼႃႈလိၼ်ယင်းပႆႇ ပိုတ်ႇတိုဝ်ႉတၢင်းပၼ်ၵေႃႈ ပေႉၶိုၼ်ႈတၢင်း။
	ၽူႈႁွပ်ႈႁူႉၵၢၼ်သိုၵ်းၼႆႉ တူင်ႉယဝ်ႉဢမ်ႇလူင်ဢွၵ်ႇယဝ်ႉဢမ်ႇၵႂင်။ ၸင်ဝႃႈႁူႉပိူၼ်ႈႁူႉႁဝ်း တၵ်းပေႉဢမ်ႇ ႁၢင်ႉ။ ႁူႉၾႃႉႁူႉလိၼ် တၵ်းပေႉဢမ်ႇဝၢႆး။‚"
}