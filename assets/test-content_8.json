{
    "title": "ပွင်ႈပႅတ်ႇ (လၢႆးတိုၵ်းလၢႆလၢၵ်ႇ)",
    "content": "သုၼ်းၸိုဝ်ႇမွၵ်ႇဝႃႈ…
	လၵ်းၵၢၼ်သင်ႇတပ်ႉၼၼ်ႉ ၽူႈၵွၼ်းသိုၵ်း ႁပ်ႉတုၵ်းၶေႃႈပူင်တီႈ ၸဝ်ႈၸွမ်မိူင်းသေမႃး ၸတ်းႁႅင်းၵူၼ်းမိူင်း လႄႈ ၶွၼ်ႈတုမ်ႁႅင်းသိုၵ်း။
	ၼႂ်းပိုၼ်ႉတီႈ ယၢပ်ႇၽိုၼ်ႇ ဢမ်ႇတၢပ်ႈတင်ႈပၢင်သဝ်း။ ( ၵမ်ႈၽွင်ႈပိၼ်ႇဝႃႈ ဢမ်ႇတၢပ်ႈတင်ႈပၢင်သဝ်း ၼႂ်းပိုၼ်ႉတီႈၼႅမ်းတႅမ်ႇ ႁိုဝ် ပိုၼ်ႉတီႈဢွပ်ႉဢႅပ်ႉ)။
o	ၼႂ်းပိုၼ်ႉတီႈ သဵၼ်ႈတၢင်းလၢႆသဵၼ်ၶွႆၵၼ် ႁႂ်ႈႁႃဢူၺ်းၵေႃႉ။ 
o	ၼႂ်းပိုၼ်ႉတီႈ ၽိတ်ႇယၢဝ်ပဝ်ႇပဵဝ်ႇ ( desolate ) ၼၼ်ႉ ဢမ်ႇတၢပ်ႈၵိုတ်းယဝ်ႉ။
o	ၼႂ်းပိုၼ်ႉတီႈထုၵ်ႉလွမ်ႉႁွပ်ႈၼၼ်ႉ ႁႂ်ႈမေႃလွၵ်ႇၽၢင်း ( stratagem)။
o	ၼႂ်းပိုၼ်ႉတီႈမရၼ တၵ်းႁႅၼ်းသူႈတၢႆ။
o	ၼွၵ်ႈၼၼ်ႉယင်းမီး-
-	သဵၼ်ႈတၢင်းမၢင်သၢႆ ဢမ်ႇတၢပ်ႈၵႂႃႇ
-	တပ်ႉမၢင်ၸုမ်းဢမ်ႇတၢပ်ႈတိုၵ်း
-	ဝဵင်းမၢင်ဝဵင်း ဢမ်ႇတၢပ်ႈလွမ်ႉ
-	ၼႃႈလိၼ်မၢင်တွၼ်ႈ ဢမ်ႇတၢပ်ႈႁိမ်ၸိင်း
-	ၵႂၢမ်းသင်ႇၸဝ်ႈၸွမ်မၢင်ၶေႃႈ ဢမ်ႇတၢပ်ႈၸွမ်း။
	( ၵဵဝ်ႇလူၺ်ႈၶေႃႈလိုၼ်းသုတ်းၼႆႉ ၸွမ်သိုၵ်းၽႅတ်းတၼ်း (1885-1945) ယၢမ်ႈလၢတ်ႈဝႃႈ ” ၵၢၼ်လိူၼ်ပႅၼ် ၵႂၢမ်းသင်ႇပႃႈၼိူဝ်ၼၼ်ႉ မီးၸိူင်းမၼ်း။ ၽူႈၵွၼ်းသိုၵ်းၵေႃႉလႂ်ဢမ်ႇပေႉၸိူင်း ၼၼ်ႉလႆႈၸိုင် ယႃႇမုင်ႈမွင်းတႃႇပေႉ ပၢင်တိုၵ်းလႆႈလႃးလႃး)။
	ၸွမ်သိုၵ်းၵေႃႉလႂ်ၶဝ်ႈၸႂ်(ပွင်ႇၸႂ်) လူင်ႉလႅင်းလီၼႂ်းၽွၼ်းလီ ဢၼ်တေတၢမ်မႃးၸွမ်း လၢႆးတိုၵ်းလၢႆလၢၵ်ႇ ၼၼ်ႉ တေမႃၸႂ်ႉတိုဝ်းႁႅင်းသိုၵ်းမၼ်း။ ၸွမ်သိုၵ်းပေႃႉလႂ် ဢမ်ႇၶဝ်ႈၸႂ်ပွင်ႇၸႂ်လူင်ႉလႅင်း လီၼၼ်ႉ ပဵၵ်ႉဝႃႈႁူႉၼႃႈ လိၼ်လီၵေႃႈ တေဢမ်ႇမေႃၸႂ်ႉပဵၼ်ၽွၼ်းလီလႆႈ။
	ၸင်ႇဝႃႈၽူႈၵတ်ႉၶႅၼ်ႇသိုၵ်းၼႆႉ ၼပ်ႉသွၼ်ႇၽွၼ်းလီ ၽွၼ်းၸႃႉၸွမ်းၵၼ်။ ၼပ်ႉသွၼ်ႇၽွၼ်းလီ တၵ်း ႁဵတ်းႁႂ်ႈၽႅၼ်ၵၢၼ်ပဵၼ်တီႈမၼ်ႈၸႂ်။ ၼပ်ႉသွၼ်ႇၽွၼ်းၸႃႉ တၵ်းႁဵတ်းႁႂ်ႈၵႄႈလိတ်ႈလႆႈ လွင်ႈယၢပ်ႇၽိုတ်ႇ။
	ႁဵတ်းၶဵၼ်သႂ်ႇ ႁႂ်ႈၸဝ်ႈမိူင်း(ၸဝ်ႈငမ်းဝဵင်း) ၸိူဝ်းပႆႇယွမ်း ႁႂ်ႈၵူမ်ႈၼွမ်း။ ၸႂ်ႉဢေႃးၸႃႇ ႁႂ်ႈၸဝ်ႈမိူင်းၸိူဝ်းၼၼ်ႉ ႁပ်ႉၸႂ်ႉႁပ်ႉသွႆ။ ယိုၼ်ႈပၼ်ၽွၼ်းလီ ႁႂ်ႈၶဝ်ပေႃးႁိပ်ႈႁဵတ်းၸွမ်း။
	ၸိူင်းသိုၵ်းၸင်ႇသွၼ်ႁဝ်းဝႃႈ ယႃႇမွင်းဝႃႈ ၽူႈၶဵၼ်တေဢမ်ႇမႃး ႁဝ်းတၵ်းလႆႈႁၢင်ႈႁႅၼ်း ႁႂ်ႈတူဝ်ႈတၼ်း။ ယႃႇမွင်းဝႃႈၽူႈၶဵၼ် တေဢမ်ႇၶဝ်ႈတိုၵ်း၊ ႁဝ်းတၵ်းလႆႈၶပ်ႉၶိုင် ယႃႇႁႂ်ႈမၼ်းၶဝ်ႈတိုၵ်းလႆႈ။
	ၽူႈၵွၼ်းသိုၵ်း မီးၶဵၼ် 5 ပိူၼ် ( တိုဝ်/ၵူဝ်/ဢၢႆ/သိုၵ်ႈ/ႁၵ်ႉ ပူၼ်ႉတီႈ)
•	တိုဝ်တၼ် ၸင်ႇထုၵ်ႇပိူၼ်ႈၶႃႈတၢႆ
•	ၵူဝ်တၢႆ ၸင်ႇထုၵ်ႇပိူၼ်ႈတိလႆႈ
•	ၸႂ်ပိတ်း ၸင်ႇထုၵ်ႇပိူၼ်ႈသႄႉသွမ်း
•	ၸႂ်သိုဝ်ႈပူၼ်ႉ ၸင်ႇထုၵ်ႇပိူၼ်ႈယဵပ်ႇယမ်ႈ
•	ႁၵ်ႉလုၵ်ႈၼွင်ႉ ၵူၼ်းမိူင်းၼႅၼ်ႇၽႅဝ်
	ၸင်ႇထုၵ်ႇပိူၼ်ႈမႃးပၼ်တၢင်းမႆႈၸႂ်။
	ၸိူဝ်းၼႆႉ ပဵၼ်လွၵ်းဢူၼ်ႈ 5 ၶေႃႈ ဢၼ်ၸၢင်ႈဢွၼ်ၼမ်းမႃး လွင်ႈလုၵၢၼ်ႉ။ တပ်ႉသိုၵ်းၸုမ်းလႂ်လူမ်ႉၸူမ် လႄႈ ၽူႈၵွၼ်းသိုၵ်းပေႃႉလႂ်မူၺ်ႉမွတ်ႇ တေႁၼ်လွင်ႈတၢင်းမၼ်းၼႂ်း 5 ၶေႃႈၼႆႉ။ ၸင်ႇဝႃႈထုၵ်ႇလီသႂ်ႇၸႂ် သႂ်ႇၶေႃး ဝူၼ်ႉသွၼ်ႇလီလီ။‚"
}