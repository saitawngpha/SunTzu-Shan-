{
    "title": "ပွင်ႈသီႇ (လၢႆးတိုၵ်း)",
    "content": "သုၼ်းၸိုဝ်ႇမွၵ်ႇဝႃႈ…
	ၽူႈလူင်းၵၢၼ်သိုၵ်းမိုၼ်ႉသိုၵ်းဢွၼ် ႁဵတ်းႁႂ်ႈတူဝ်ၵဝ်ႇဢမ်ႇထုၵ်ႇၽူႈၶဵၼ်ပေႉသေၵွၼ်ႇ၊ တႃႇပႂ်ႉဝၼ်း ဢဝ်ပေႉ ၼိူဝ်ၽူႈၶဵၼ်။ ယႃႇႁႂ်ႈႁဝ်းထုၵ်ႇပိူၼ်ႈပေႉၼၼ်ႉ မီးတီႈႁဝ်း။ ႁႂ်ႈၽူႈၶဵၼ်ပဵၼ်ၾၢႆႇလႆႈထုၵ်ႇ ႁဝ်းပေႉၼၼ်ႉ မီး တီႈတူဝ်မၼ်း။ ပိူၼ်ႈၸင်ႇဝႃႈၽူႈလူင်ႉၵၢၼ်သိုၵ်းၼႆႉ ႁူႉလၢႆးပေႉသေတႃႉ ဢမ်ႇၸၢင်ႈၶိုင်ႁႂ်ႈပေႉ။(ၵမ်ႈၽွင်ႈဝႃႈ ဢမ်ႇ ၸၢင်ႈမၵ်းၶၢၼ်းဝၼ်းပေႉ)။
	ဢမ်ႇၶႂ်ႈလႆႈထုၵ်ႇပိူၼ်ႈပေႉၵေႃႈ ႁႂ်ႈၵႅတ်ႇၶႄတူဝ်ၵဝ်ႇ။ တၵ်းလႆႈမေႃတင်ႈႁပ်ႉ။ ပေႃးၶႂ်ႈပေႉပိူၼ်ႈသမ်ႉ တၵ်းလႆႈၶဝ်တိုၵ်း။ တင်ႈႁပ်ႉယွၼ်ႉႁႅင်းဢမ်ႇပေႃး၊ ၶဝ်ႈတိုၵ်းယွၼ်ႉႁႅင်းလူၼ်ႉလိူဝ်။
	ၽူႈလူင်ႉၵၢၼ်တင်ႈႁပ်ႉၼႆႉ မိူၼ်သွၼ်ႈတူဝ်ယူႇတႂ်ႈလိၼ်လိုၵ်ႉ။ ၽူႈလူင်ႉၵၢၼ်ၶဝ်ႈတိုၵ်းသမ်ႉ မိူၼ်လုၵ်ႉတီႈ ၸိၵ်းၾႃႉပုင်ႈလူင်းမႃး။ ၾၢႆႇၼိုင်ႈမေႃၵႅတ်ႇၶႄတူဝ်ၵဝ်ႇ၊ ထႅင်းၾၢႆႇၼိုင်ႈမေႃဢဝ်ပေႉတင်းပိုၵ်း။
	ယင်ႇႁၼ်လွင်ႈပေႉဢၼ်ၵူၼ်းတင်းၼမ် မုင်ႈႁၼ်လႆႈၼၼ်ႉ ဢမ်ႇၸႂ်ႈယွတ်ႈၵတ်ႉ။ လၢႆးတိုၵ်းပေႉဢၼ်ၵူၼ်း တင်းၼမ်ယွင်ႈယေႃးၵၼ်ၼၼ်ႉ ယင်းပႆႇၸႂ်ႈယွတ်ႈၶႅၼ်ႇ။ ယွၼ်ႈၵတ်ႉယွၼ်ႈၶႅၼ်ႇတႄႉၼႆႉ ဝၢင်းၽႅၼ်လပ်ႉလပ်ႉ၊ တူင်ႉၼိုင်သိတ်ႇသိတ်ႇယဝ်ႉ ယႃႉလႅဝ်ၽႅၼ်ၵၢၼ်ၽူႈၶဵၼ်၊ ထိုင်ဝၼ်းပေႉ လိူတ်ႈၵေႃႈဢမ်ႇလႆ သေယွတ်ႇ။ ယုၵ်ႉၶူၼ်ၼူၵ်ႉလႆႈ ၽႂ်ဢမ်ႇဝႃႈႁႅင်း၊ ႁၼ်သၢႆလိူၼ်သၢႆဝၼ်းလႆႈ ၽႂ်ဢမ်ႇဝႃႈတႃလီ၊ ငိၼ်းသဵင်ၾႃႉၽႅတ်ႇ ၾႃႉလင် ၽႂ်ဢမ်ႇဝႃႈႁူလႅတ်း။
	ၵူၼ်းမိူဝ်ႈၵွၼ်ႇႁွင်ႉဝႃႈ ၽူႈလူင်ႉၵၢၼ်တိုၵ်းၼၼ်ႉ ၼွၵ်ႈသေမေႃပေႉယဝ်ႉ သမ်ႉယင်းမေႃပေႉငၢႆႈငၢႆႈ။ ၵူၺ်း ၵႃႈ လၢႆးမ်ၼ်းပေႉၼၼ်ႉ ဢမ်ႇလႆႈၸိုဝ်ႈဝႃႈၵတ်ႉၶႅၼ်ႇ၊ ဢမ်ႇလႆႈထုၵ်ႇယွင်ႈယေႃးဝႃႈႁတ်းႁၢၼ်။ ၶဝ်ႁဵတ်းႁိုဝ်ပေႉ ၼႆၼၼ်ႉ လုမ်ႈၾႃႉဢမ်ႇသူႈလႆႈႁူႉ။ ၸင်ႇဝႃႈဢမ်ႇသူႈလႆႈထုၵ်ႇယွင်ႈယေႃးဝႃႈ လၵ်းလႅမ်။ ၶဝ်ပေႉၵေႃႈ ဢမ်ႇသူႈ မီးလိူတ်ႈဢွၵ်ႇယၢင်တႅၵ်ႇ။ ၸင်ႇဝႃႈဢမ်ႇသူႈလႆႈထုၵ်ႇယွင်ႈယေႃးဝႃႈ ႁတ်းႁၢၼ်။
	ၽူႈလူင်ႉၵၢၼ်သိုၵ်းၼႆႉ တိုၵ်းပေႉလူၺ်ႈလွင်ႈ ဢမ်ႇႁဵတ်းၽိတ်း။ ဢမ်ႇႁဵတ်းၽိတ်းသေပေႉ။ ၼွၵ်ႈသေပေႉ ယဝ်ႉ ယင်းပၢႆပေႉၼိူဝ်ၽူႈၵၢၼ်ႉဝႆႉထႃႈၵွၼ်ႇ။
	ၸင်ႇဝႃႈၽူႈလူင်ႉၵၢၼ်သိုၵ်းၼႆႉ ၶတ်းႁႃတၼ်းႁဵင်းဢမ်ႇတိုၼ်း ဢမ်ႇၸၢင်ႈၵၢၼ်ႉသေ ဢမ်ႇယွမ်းလုတ်ႈတိုဝ်ႉ တၢင်း တႃႇဢဝ်ပေႉၼိူဝ်ၽူႈၶဵၼ်။ ၽူႈပေႉ တိုၵ်းၵွပ်ႈႁူႉဝႃႈတေပေႉ။ ၽူႈၵၢၼ်ႉတိုၵ်း သမ်ႉယွၼ်ႉမုင်ႈမွင်းတေပေႉ။
	လၵ်းၵၢၼ်တိုၵ်းသိုၵ်းမီး 5 ၶေႃႈ မၵ်းၶၢၼ်း၊ လၢမ်းၶၢတ်ႈ၊ ၼပ်ႉသွၼ်ႇ၊ တႅၵ်ႈၵၢမ်း လႄႈ တိုၵ်းပေႉ။
o	ပိုၼ်ႉတီႈ ၵေႃႇႁႂ်ႈၵိူတ်ႇပဵၼ် မၵ်းၶၢၼ်း
o	မၵ်းၶၢၼ်း ၵေႃႇႁႂ်ႈၵိူတ်ႇပဵၼ် လၢမ်းၶၢတ်ႈ
o	လၢမ်းၶၢတ်ႈ ၵေႃႇႁႂ်ႈၵိူတ်ႇပဵၼ် ၼပ်ႉသွၼ်ႇ
o	ၼပ်ႉသွၼ်ႇ ၵေႃႇႁႂ်ႈၵိူတ်ႇပဵၼ် တႅၵ်ႈၵၢမ်း
o	တႅၵ်ႈၵၢမ်း ၵေႃႇႁႂ်ႈၵိူတ်ႇပဵၼ် တိုဝ်ႉတၢင်းပေႉ
	ၸင်ႇဝႃႈတပ်ႉသိုၵ်း ဢၼ်ပေႉၼႆႉတႅၵ်ႈလႆႈ မိူၼ်ၼမ်ႉၼၵ်းၼိုင်ႈၸွႆႉ ၸင်ႈတေႃႇၼမ်ႉၼၵ်းၼိုင်ႈၶႅၵ်း။ ၵၢၼ် ၶဝ်ႈတိုၵ်းၶွင်တပ်ႉသိုၵ်းၼၼ်ႉၵေႃႈ မိူၼ်ၼမ်ႉၾၢႆၵူၼ်ႇလူင်းႁူၺ်ႈလိုၵ်ႉ။
	ယွတ်ႈၽူႈၼမ်းၼႆႉ ပူၵ်ႈသၢင်ႈထမ်းၼႂ်းၸႂ်သေ တိုဝ်းၵမ်ပၵ်းပိူင်ၶဵင်ႈၶဵင်ႈ။ ၸင်ႇဝႃႈမီး ဢႃႇၼႃႇတွၼ်ႈတႃႇၵုမ်း ၵမ်လႆႈၼိူဝ်လွင်ႈဢွင်ႇပေႉ။
	လၢႆးတိုၵ်းၸူးဢဝ်တီႈၼႆႈ။‚"
}