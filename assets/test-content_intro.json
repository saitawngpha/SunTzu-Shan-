{
    "title": "ပိုတ်ႇႁႅၵ်ႈႁူဝ်ၽိုၼ်",
    "content": "ၵႂၢမ်းၼမ်းဢၼ်ၸႂ်ႉတိုဝ်းၼႂ်း လိၵ်ႈၽိုၼ်ၼႆႉ ဢဝ်ၵႂၢမ်းတႆးလူင်(တႆးပွတ်းတူၵ်းၶူင်း) ဢၼ်ပိူၼ်ႈႁွင်ႉဝႃႈ တႆးမၢၼ်ႈ(Burmese Shan) ပဵၼ်ငဝ်ႈ။ ၵူၺ်းၵႃႈ ၸႂ်ႉတိုဝ်းထွႆႈၵႂၢမ်းဢၼ် တႆးၵူႈမိူင်းမိူင်းပေႃးၸၢင်ႈၶဝ်ႈၸႂ်(ပွင်ႇၸႂ်) လႆႈငၢႆႈငၢႆႈ။ ထွႆႈၵႂၢမ်းတႆးလူင်ႁဝ်း ဢၼ်တႆးၵူႈတီႈဢမ်ႇၶဝ်ႈၸႂ်(ပွင်ႇၸႂ်) လႆႈငၢႆႈငၢႆႈၼၼ်ႉ ၵႃႈပွင်ပဵၼ်လႆႈ ဝဵၼ်ႉဝႄႈဝႆႉ။ ထွႆႈၵႂၢမ်းတႆးလူင်ၸိူဝ်းဢၼ် ပိၼ်ႇဢဝ်တီႈၵႂၢမ်းမၢၼ်ႈမႃးၵမ်းသိုဝ်ႈၼၼ်ႉၵေႃႈ ၵႃႈပွင်ပဵၼ်လႆႈ လႆႈငိူင်ႉ ဝႄႈဝႆႉ။,
	ဢဵၼ်းဢၢၼ်းဢၼ်လႆႈတႅမ်ႈလၢႆးၼႆႉ ၵွပ်ႈၶႂ်ႈႁႂ်ႈတႆးၼႂ်းမိူင်းတႆးၵူႈတီႈၵူႈမိူင်း(တႂ်ႈၶူင်း၊သိပ်းသွင်ပၼ်းၼႃး၊ လၢဝ်း၊ထႆး) ၶဝ်ႈဢွၵ်ႇၵၼ်လႆႈငၢႆႈလိူဝ်၊ တႆးလူင်(တႆးတႂ်ႈ) တင်းတႆးၵူႈမိူင်းမိူင်းၵေႃႈ ႁႂ်ႈၶဝ်ႈဢွၵ်ႇၵၼ်လႆႈငၢႆႈလိူဝ်။ ၶဝ်ၼႆႉမီးဝၢၼ်ႈမီးမိူင်းဢၼ်လုမ်ႈၾႃႉယွမ်းႁပ်ႉဝႆႉ။ ပေႃးၵႂၢမ်းႁဝ်းၶဝ်ႈဢွၵ်ႇၵၼ်လႆႈငၢႆႈၵေႃႈ တေမီးတၢင်းၸမ်ၸႂ် ၵၼ်။ ပေႃးၸမ်ၸႂ်ၵၼ်ၵေႃႈ တေပဵၼ်ဢၼ်ၵမ်ႉၸွႆႈၼႂ်းလွင်ႈပႂ်ႉပႃးၸိူဝ်ႉၶိူဝ်းတူဝ်ၵဝ်ႇ။,
ၼႂ်းထွႆႈၵႂၢမ်းဢၼ်ၸႂ်ႉၼႆႉ ၸိူဝ်းလႂ်ဢမ်ႇသၢင်ႇထုၵ်ႇ၊ လီမႄးၼင်ႇႁိုဝ်ၵေႃႈ ၸိၸမ်ႈပၼ်သေၵမ်း။,

ၵွပ်ႈသင်လႄႈ ၸႂ်ႉ ”ၸိူင်းသိုၵ်း”,
	ၵဵဝ်လူၺ်ႈတၢင်းမေႃ တႃႇႁႄႉၵင်ႈတူဝ်ၸႂ်၊ တႃႇၶူင်သၢင်ႈႁၢင်ႈပွင်ၼၼ်ႉ၊ ဢၼ်တႆးလူင်(တႆးတႂ်ႈ) ၸႂ်ႉတိုဝ်း မီးထွႆႈၵႂၢမ်းယူႇ 4 ၶေႃႈ ”လၢႆး” ”ၸိူင်း” ”ၶႅၼ်ႉ” လႄႈ ” သႅၼ်ႉ”။
	ၼႂ်း 4 ၶေႃႈၼၼ်ႉ ထွႆႈဢၼ်ၼႂ်းတႆးၸႉၼမ် လိူဝ်ပိူၼ်ႁူႉပဵၼ် ” လၢႆး”။ ၵူၺ်းၵႃႈၼွၵ်ႈသေတႆးလူင်သမ်ႉ ဢမ်ႇ ပေႃးၸႂ်ႉတိုဝ်းၵၼ်။ ”ၶႅၼ်ႉ” ၵေႃႈမိူၼ်ၵၼ်၊ သူင်ၸႂ်ႉၵၼ်ၼႂ်းတႆးလူင်ၼမ်။ ”သႅၼ်ႉ” ၼႆႉတႄႉ သဵင်မၼ်း ၸမ်တင်း science ၵႂၢမ်းမၢႆတီႈပွင်ႇမၼ်းၵေႃႈ ဢမ်ႇပေႃးပၢႆႈပိူင်ႈၵၼ်။ ယွၼ်ႉၼၼ် ၽိူဝ်ႇတေၶူင်ၸႂ်ႉဢဝ်ထွႆႈမႂ်ႇဢၼ် ဝႃႈ ” သၢႆႊ”ၼၼ်ႉ တႃႉႁဝ်းမႃးၸႂ်ႉ ”သႅၼ်ႉ” တေလီလိူဝ်။
	”ၸိူင်း” ၼႆႉတေႉ ၼွၵ်ႈသေတႆးလူင်ၵေႃႈ ၸႂ်ႉၵၼ်ၼမ်။ မိူၼ်ၼင်ႇထႆး လၢဝ်းၼႆႉ art ပိၼ်ႇဝႃႈပဵၼ် ศิลปะ - သိလပ ( လုၵ်ႉတီႈပႃလိ မႃး)။ ၵႂၢမ်းၵဝ်ႇၵဝ်ႇဢၼ်ၶဝ်ယင်းတိုၵ်ႉၸႂ်ႉတိုဝ်းယူႇၼႆႉပဵၼ် ၸိူင်း ( ထႆးတႄႉ ဢွၵ်ႇသဵင်ဝႃႈ ၶျိူင်ႊ) ပေႃးပဵၼ်ၵူၼ်းလၵ်းလႅမ်မီးၼမ်ႉၵတ်ႉႁွင်ႉဝႃႈ မီး ၸၼ်ႉၸိူင်းလီ။ ၸင်လႆႈဢဝ်ထႆႈၵႂၢမ်းၼႆႉမႃးၸႂ်ႉတိုဝ်း၊ ႁဝ်း ၵေႃႈၶဝ်ႈၸႂ် (ပွင်ႇၸႂ်) တႆးတၢင်ႇတီႈၵေႃႈၶဝ်ႈၸႂ်(ပွင်ႇၸႂ်)။,
”ၵႂၢမ်းၼမ်း”
	ၸိူင်းသိုၵ်းသုၼ်းၸိုဝ်ႇ ဢမ်ႇၼၼ်သုၼ်းဝူႇ ၼၼ်ႉ မီးမႃးၼႂ်းၵၢပ်ႈပၢၼ်ပုတ်ႉထၵေႃးထမ ဝႃႈၼႆ။ ၵႂၢမ်း သွၼ်မၼ်းၸဝ်ႈ 13 ပွင်ႈၼၼ်ႉ လႆႈၵမ်ႉၸွႆႈ မဝ်ၸိူဝ်တူင်း ႁႂ်ႈပေႉ ၵျႅင်းၵၢႆႇသျဵၵ်ႉ ဢၼ်မီးႁႅင်းငိုၼ်း ႁႅင်းၵွင်ႈ ႁႅင်းၵူၼ်း လႄႈလုမ်ႈၾႃႉႁပ်ႉႁွင်းဝႆႉ။ လႆႈၵမ်ႉၸွႆႈ ဝႅတ်ႉၼၢမ်း ဢွင်ႇပေႉၼိူဝ် ဢမေႇရိၵၼ်ႇ ဢၼ်ပဵၼ်မႁႃဢႃႇၼႃႇလူင် ၼႂ်း လုမ်ႈၾႃႉ။,
 
ၵူၺ်ႈၵႃႈ ၸိူင်းသိုၵ်းၼႆႉ ဢမ်ႇၵွမ်ႉၵႃႈ ယိူင်းဢၢၼ်းဝႆႉတႃႇၵၢၼ်သိုၵ်းပိူင်လဵဝ်။ ဢမ်ဝႃႈၵၢၼ်ၵႃႉ ၵၢၼ်မိူင်း ၵၢၼ်ႁၵ်ႉ တီႈဢၼ်ၵူၼ်းႁဝ်းၶႄႉၶႅင်ႇၵၼ်ၵူႈတီႈၼႆႉ ၸႂ်ႉတိုဝ်းလႆႈ-ဝႃႈၼင်ႇၼႆ။။,
	James Clavell ၼၵ်ႉတႅမ်ႈလိၵ်ႈၸိုဝ်ႈယႂ်ႇ ၸင်ႇလႆႈဝႃႈ သင်ၵဝ်ၶႃႈပဵၼ်ၽူႈၼမ်းသုင်သုတ်းၸိုင် တေဢွၵ်ႇ ၵႂၢမ်းသင်ႇႁႂ်ႈ တပ်ႉသိုၵ်းႁဝ်း လူင်ပွင်ၸိုင်ႈႁဝ်း လႄႈ ႁူင်းႁဵၼ်းၵူႈတီႈ လဵပ်ႈႁဵၼ်းၸိူင်းသိုၵ်းသုၼ်းၸိုဝ်ႇ။ ပေႃးပဵၼ် တပ်ႉသိုၵ်းၸိုင် တေမီးလွင်ႈထတ်းသၢင်ၵူႈပီဝႃႈ ၵဵဝ်ႇလူၺ်ႈ ၵႂၢမ်းသွၼ်သုၼ်းၸိုဝ်ႇၼႆႉ ၶဝ်ၸႂ်ၸႂ်ႉတိုဝ်းယူႇၸိူဝ်ႉႁိုဝ်။ ၸွမ်သိုၵ်းၸွမ်သိူဝ်ၸိူဝ်းလႆႈ 95 မၢၵ်ႈ( mark) ၵေႃႈတေပၼ်ဢွၵ်ႇ။ ဢမ်ႇထိုင် 95 မၢၵ်ႈၵေႃႈ တေပူတ်းဢွၵ်ႇ။
	တႆးႁဝ်းၵေႃႈ တင်ႈတႄႇ 1958 မႃးလႆႈဢွၼ်ၵၼ်တူင်ႉတိုၼ်ႇၶတ်းၸႂ် တိုၵ်းဢဝ်လွင်ႈထၢင်ႇႁၢင်ႈၵတ်းယဵၼ် ၶိုၼ်ႈယႂ်ႇ ႁိုင်မႃး 50 ပီၸမ်ၸမ်။ ၼပ်ႉဝၼ်းၼပ်ႉလိူၼ်ၼပ်ႉပီမႃး ဢမ်ႇႁၼ်သၢႆငၢႆတႃႇတေဢွင်ႇ။ၸင်ႇဝႃႈၶႂ်း တိုၵ်းသူၼ်း ႁႂ်ႈလဵပ်ႈႁဵၼ်းသေ ပူၵ်းပွင်တူဝ်ၵဝ်ႇ ဢိၵ်ႇၸိူဝ်ႉၸၢတ်ႈ ၼင်ႇႁိုဝ် ယၢပ်ႇပဵၼ်ငၢႆႈ၊ ၼၢၼ်းပဵၼ်ၸဵဝ်း ၼၼ်ႉယဝ်ႉ။ ထိုင်ၶၢဝ်းယၢမ်းႁဝ်းႁႃးတင်းသဵင်ႈၶတ်း ၸႂ်ႁဵတ်းၵၢၼ်ၸိူဝ်ႉၸၢတ်ႈၼင်ႇၵူႈပွၵ်ႈၵူၺ်း ပႆႇယဝ်ႉ။ တၵ်းလႆႈ ဢွၼ်ၵၼ်ႁဵတ်းၵၢၼ်လၵ်းလၵ်းလႅမ်လႅမ်ယဝ်ႉ။,

 ၸဝ်ႈၶိုၼ်းသႂ်ႇ ၸႂ်ယဵၼ်,"
}